# Taahhütlü İnternet Yeni Adreste Yoksa Bedelsiz İptal Edilir

## 💬 Durum
Hali hazırda kullandığınız taahhütlü internetinizin niteliği yeni taşındığınız adresinizde verilemiyorsa taahhüt sürenizin hangi anında olursanız olun hiç bir ceza veya iptal bedeli ödemeksizin taahhütü feshetme hakkına sahipsiniz.

Örneğin şu an ki adresinizde 100 mbit fiber internet kullanıyorsunuz ve yeni taşındığınız adreste aynı hıza sahip internet teknik olarak sunulamıyor. Size başka paket önerseler de kabul etmek zorunda değilsiniz ve taahhütlü de olsanız iptalini isteyebilirsiniz.

## ⚖️ Kanun Ne Diyor?
ABONELİK SÖZLEŞMELERİ YÖNETMELİĞİ - Madde 56

> (2) Taahhütlü aboneliklerde tüketicinin yerleşim yerinin değişmesi ve taahhüt konusu hizmetin tüketiciye yeni yerleşim yerinde aynı nitelikte
sunulmasının fiilen imkansız olması durumunda, tüketici birinci fıkrada belirtilen tutarları veya herhangi bir bedeli ödemeksizin taahhütlü aboneliğini
feshedebilir.

## ✍️ Yapılması Gereken
- İlgili aboneliği yapan firmaya yazılı olarak yeni adresinizde aynı hizmeti alamadığınızdan hizmetinizin ilgili madde gereğince feshetmek istediğinizi iletin.
- Talebinizi gerçekleştirmezler ise aşağıdaki adresten şikayetinizi iletin.

https://tuketicisikayet.btk.gov.tr/

## 📚 Kaynak

[ABONELİK SÖZLEŞMELERİ YÖNETMELİĞİ](https://www.mevzuat.gov.tr/File/GeneratePdf?mevzuatNo=20480&mevzuatTur=KurumVeKurulusYonetmeligi&mevzuatTertip=5)



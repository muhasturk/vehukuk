# Tüketici Kredilerine Yapılan Hayat Sigortası Zorunlu Değildir

## 💬 Durum
Herhangi bir bankadan ihtiyaç kredisi kullandınız ve krediye bağlı hayat sigortası yaptırmanız istendi veya talebiniz olmadan hayat sigortası yapıldı. Bu hayat sigortasını iptal edip, kesilen prim tutarını geri alabilirsiniz.

## ⚖️ Kanun Ne Diyor?
- TÜRK TİCARET KANUNU - Kanun Numarası: 6102


> III - Sözleşmeden cayma
> 
> MADDE 1489-  (1)  Sigorta ettiren, sigortacının kendisine cayma
> hakkını kullanabileceğini bildirmesinden itibaren onbeş gün içinde
> sözleşmeden cayabilir. Bilgilendirmenin yapıldığı sigortacı tarafından
> ispatlanır. Bilgilendirme yapılmamışsa cayma hakkı ilk primin
> ödenmesinden bir ay sonra sona erer.


- TÜKETİCİNİN KORUNMASI HAKKINDA KANUN - Kanun Numarası: 6502

> Satıştan Kaçınma - Madde 6
(3) Ticari veya mesleki amaçlarla hareket edenler; aksine bir teamül, ticari örf veya adet ya da haklı bir sebep yoksa; 
bir mal veya hizmetin satışını o mal veya hizmetin, kendisi tarafından belirlenen miktar, sayı, ebat gibi koşullara ya da başka 
bir mal veya hizmetin satın alınması şartına bağlayamaz


> MADDE 29- (1) Tüketicinin yazılı veya kalıcı veri saklayıcısı aracılığıyla açık talebi olmaksızın kredi ile ilgili 
sigorta yaptırılamaz. Tüketicinin sigorta yaptırmak istemesi hâlinde, istediği sigorta şirketinden sağladığı teminat, kredi veren 
tarafından kabul edilmek zorundadır. Bu sigortanın kredi konusuyla, meblağ sigortalarında kalan borç tutarıyla ve vadesiyle 
uyumlu olması gerekir.

## ✍️ Yapılması Gereken
 - Kredi kullandığınız bankaya yazılı bir şekilde hayat sigortasından caymak istediğinizi belirtin.
 - İlgili kurum tarafınıza red dönerse aşağıdaki form üzerinden başvurunuzu gönderin.

 [Sigortacılık ve Özel Emeklilik Şikayet Başvuru ve Takibi](https://www.turkiye.gov.tr/hm-sigortacilik-sikayet-basvuru-ve-takip)

### 📚 Kaynak
 - [TÜRK TİCARET KANUNU](https://www.mevzuat.gov.tr/MevzuatMetin/1.5.6102.pdf)
 - [TÜKETİCİNİN KORUNMASI HAKKINDA KANUN](https://www.mevzuat.gov.tr/MevzuatMetin/1.5.6502.pdf)
 - [BİREYSEL KREDİLERLE BAĞLANTILI SİGORTALAR UYGULAMA ESASLARI YÖNETMELİĞİ](https://www.resmigazete.gov.tr/eskiler/2015/03/20150313-1.htm)